<html>
<head>
<meta http-equiv="Content-Type" content="text/html; charset=x-mac-roman">
<link href="HelpStyle.css" rel="stylesheet" media="all">
<title>Filters en maskers</title>
<meta name="description" content="Legt uit wat filters en maskers zijn, en hoe u ze kunt gebruiken.">
<meta name="keywords" content="masker, filter, verbergen, bestand">
</head>
<body>

<div id="caticon">
<img src="images/GrandPerspectiveIcon32.png" alt="GrandPerspective icoon" height="32" width="32">
</div>
<div id="pagetitle">
<h1>Filters en maskers</h1>
</div>

<p>
U kunt bestanden in een overzicht venster verbergen door middel van een filter of masker:

<ul>
<li>
Een filter kan bestanden volledig uitsluiten van een venster.
Bestanden die niet aan het filter voldoen worden weggelaten.
Wanneer een filter wordt toegepast, wordt altijd een <a href="CreatingViews.html">nieuw venster</a> gecre&euml;erd.
</li>

<li>
Een masker is een filter dat op een bestaand overzicht venster wordt toegepast.
Een masker verbergt bestanden, maar ze nemen nog wel ruimte in binnen het venster.
</li>
</ul>
</p>

<p>
U kunt een masker toepassen via het <a href="ViewDisplayPanel.html">Weergave tabblad</a> van het besturingspaneel.
Een masker kunt u onder andere gebruiken om snel te controleren of een nieuw filter dat u aan het maken bent naar behoren werkt.
</p>

<p>
Vanuit een overzicht venster met een masker kunt u de optie "Data herlezen met masker als filter" in het "Archief" menu gebruiken om een nieuw venster te maken waarin het masker als filter gebruikt wordt.
U kunt ook via de <b>Filter</b> opdracht in het "Venster" menu een filter toepassen op een bestaand overzicht venster.
Dit heeft een soortgelijk effect maar herleest niet opnieuw de data op uw schijf en biedt u een keuze welk filter gebruikt moet worden.
</p>

<p>
Gebruik de keuze <b>Map inlezen met filter</b> in het "Archief" menu wanneer u een filter wilt toepassen op nieuw in te lezen data.
Het gebruik van een filter op deze manier kan het inlezen aanzienlijk versnellen door mappen over te slaan waarin u toch niet ge&iuml;nteresseerd bent.
</p>

<p>
In uw <a href="Preferences.html">Voorkeuren</a> kunt u daarnaast een standaard filter specificeren.
Dit filter wordt gebruikt tijdens het inlezen <em>tenzij</em> het expliciet uitgezet is.
Het kan uitgezet worden door te kiezen om een map in te lezen met een filter en hier de optie om het standaard filter toe te passen uit te zetten.
</p>

<a id="filters-and-packages" class="nostyle">
<h2>Filters en pakketten</h2>
</a>

<p>
Hoe pakketten gefiltered worden hangt af van of hun inhoud getoond wordt op het moment dat het filter toegepast wordt.
Als de inhoud getoond wordt dan wordt het pakket behandeld als een map en wordt het filter toegepast op alle bestanden binnen het pakket.
In het andere geval wordt het pakket door het filter behandeld als een bestand en in zijn geheel weggelaten of getoond.
Wanneer een filter wordt toegepast op een al gefilterd venster dan wordt de oorspronkelijke filter logica gebruikt onafhankelijk van de huidige <a href="ViewDisplayPanel.html">weergave instellingen</a>.
</p>

<h2>Meer informatie</h2>

<p>
<ul>
<li><a href="EditingFilters.html">Filters aanpassen</a></li>
<li><a href="EditingFilterTests.html">Filtertesten aanpassen</a></li>
<li><a href="HowToScanCloudStorage">Het analyseren van opslag in de cloud</a> - Filters kunnen gebruikt worden om bestanden in de cloud over te slaan bij het inlezen.</li>
<li><a href="HowToAnalyseTimeMachineBackups.html">Het analyseren van Time Machine reservekopie&euml;n</a> - Filters zijn ook nuttig om Time Machine reservekopie&euml;n te analyseren.</li></ul>
</p>

</body>
</html>
